Competenze di Base
==================

Le competenze digitali di base sono le capacità di utilizzare con dimestichezza e 
spirito critico le tecnologie dell’informazione per il lavoro, il tempo libero e la comunicazione. 
Le linee di intervento definite nell’ambito delle competenze digitali di base hanno due obiettivi primari:

realizzare la cittadinanza digitale: accesso e partecipazione alla società della conoscenza, con una piena
consapevolezza digitale;

realizzare l’inclusione digitale: uguaglianza delle opportunità nell’utilizzo della rete e per lo sviluppo di una
cultura dell’innovazione e della creatività.

Modello Europeo DigComp 2.1
---------------------------

AgID ha focalizzato le proprie attività nella valorizzazione dei modelli europei per la catalogazione delle competenze digitali di base.
Il 15 febbraio 2018 si è conclusa la consultazione pubblica della prima versione della traduzione ufficiale in lingua italiana del modello
europeo DigComp 2.1. Anche in questo caso, AgID è la prima realtà governativa in Europa a curare direttamente la traduzione ufficiale di
tale modello.

Prefazione
----------

La ricerca di JRC sull’apprendimento e le competenze per l’era digitale
è iniziata nel 2005 con l’obiettivo di sostenere la Commissione Europea
e gli stati membri nella definizione di politiche basate su evidenze
scientifiche in materia di gestione del potenziale delle tecnologie
digitali, al fine di portare innovazione nell’istruzione e nei metodi di
formazione, migliorare l’accesso alla formazione continua e far fronte
all’aumento delle nuove capacità e competenze (digitali) necessarie per
l’occupazione, la crescita personale e l’inclusione sociale. Queste
tematiche sono state affrontate in oltre 20 studi che hanno prodotto più
di 100 diverse pubblicazioni.

Il quadro di riferimento per le competenze digitali dei cittadini
europei, noto anche come
`DigComp <https://ec.europa.eu/jrc/en/digcomp>`__, rappresenta uno
strumento per migliorare le competenze digitali dei cittadini. DigComp è
stato sviluppato da JRC come progetto scientifico e con il forte
contributo degli stakeholder, inizialmente per conto di DG EAC e più
recentemente per conto di DG EMPL. Pubblicato per la prima volta nel
2013, DigComp è diventato un riferimento per lo sviluppo e la
pianificazione strategica di iniziative sulle competenze digitali, sia a
livello europeo sia nei singoli stati membri dell’Unione. A giugno del
2016, JRC ha pubblicato DigComp 2.0, aggiornando la terminologia e il
modello concettuale e presentando esempi di implementazione a livello
europeo, nazionale e regionale.

La versione attuale si intitola DigComp 2.1 ed è incentrata
sull’ampliamento dai tre livelli iniziali di padronanza a una
descrizione a otto livelli più particolareggiata e fornisce inoltre
esempi di utilizzo per questi otto livelli, con l’obiettivo di sostenere
gli stakeholder nell’implementazione futura di DigComp.

Altri lavori di JRC in materia sulla costruzione delle capacità per la
trasformazione digitale dell’istruzione e dell’apprendimento e per la
modifica dei requisiti sulle capacità e le competenze hanno posto
l’accento sullo sviluppo di:

-  un quadro di riferimento delle competenze digitali per gli educatori
   (`DigCompEdu <https://ec.europa.eu/jrc/en/digcompedu>`__),

-  per enti deputati all’istruzione
   (`DigCompOrg <https://ec.europa.eu/jrc/en/digcomporg>`__),

-  per i consumatori
   (`DigCompConsumers <https://ec.europa.eu/jrc/en/digcompconsumers>`__).

Nel 2016 era stato inoltre pubblicato un quadro di riferimento per
l’apertura di istituti di istruzione superiore
(`OpenEdu <https://ec.europa.eu/jrc/en/open-education>`__), oltre a un
framework di competenze per l’imprenditoria
(`EntreComp <https://ec.europa.eu/jrc/en/entrecomp>`__). Alcuni di
questi quadri di riferimento sono accompagnati da strumenti di
autovalutazione. Sono state inoltre condotte ricerche sul pensiero
computazionale
(`CompuThink <https://ec.europa.eu/jrc/en/computational-thinking>`__), i
`dati analitici di apprendimento <http://europa.eu/!cB93Gb>`__, i
fruitori dei corsi MOOC (`MOOCKnowledge <http://moocknowledge.eu>`__) e
le opportunità di apprendimento MOOC e gratuite per migranti e rifugiati
(`MOOCs4inclusion <http://moocs4inclusion.org>`__).

Ulteriori informazioni su tutti i nostri studi si possono reperire
presso l’hub di JRC Science:
`https://ec.europa.eu/jrc/en/research-topic/learning-and-skills <https://ec.europa.eu/jrc/en/research-topic/learning-and-skills>`__

| Yves Punie
| Responsabile di progetto
| DG JRC Unit Human Capital and Employment
| Commissione Europea

Sezione 1 – Introduzione
------------------------

Il rapporto presenta l’ultima versione del Quadro di riferimento per le
competenze digitali dei cittadini
(`DigComp <https://ec.europa.eu/jrc/en/digcomp>`__) elaborato dalla
Human Capital and Employment Unit (Joint Research Centre) su incarico
del Direttorato Generale Occupazione, Affari Sociali e Inclusione della
Commissione Europea.

Il framework DigComp si articola in 5 dimensioni:

**Dimensione 1:** Aree di competenze individuate come facenti parte
delle competenze digitali

**Dimensione 2:** Descrittori delle competenze e titoli pertinenti a
ciascuna area

**Dimensione 3:** Livelli di padronanza per ciascuna competenza

**Dimensione 4:** Conoscenze, abilità e attitudini applicabili a
ciascuna competenza

**Dimensione 5:** Esempi di utilizzo sull’applicabilità della competenza
per diversi scopi

Due delle dimensioni della versione precedente del quadro generale
(DigComp 1.0 pubblicato nel 2013) sono state aggiornate nel 2016, cioè
la Dimensione 1 (aree di competenza) e la Dimensione 2 (descrittori e
titoli). La versione aggiornata è diventata `DigComp
2.0 <http://europa.eu/!HV34YF>`__. Nel presente rapporto viene
illustrata l’ultima versione del framework, DigComp 2.1, che comprende
ulteriori aggiornamenti. La dimensione 3 ora ha otto livelli di
padronanza mentre la dimensione 5 ha nuovi esempi di utilizzo [1]_.

Nella sezione 2 del rapporto vengono illustrati gli otto livelli di
padronanza e descritti gli esempi di utilizzo. La sezione 3 presenta il
nuovo framework nel dettaglio. Grande impegno è stato profuso per il
lay-out e la rappresentazione grafica di DigComp 2.1 al fine di
aumentare la leggibilità per tutti gli stakeholder interessati a
implementare il quadro di riferimento. Come promemoria, nella pagina
successiva viene proposto un riepilogo di DigComp 2.0 in cui sono
evidenziati i cambiamenti in DigComp 2.1.

+--------------------------------------------+----------------------------------------------------------------------------+----------------------------------------------------------------------------------------------------------------------------------------------------------------------------------------------+
| DigComp 2.0 (anno 2016)                                                                                                 | DigComp 2.1 (anno 2017)                                                                                                                                                                      |
+--------------------------------------------+----------------------------------------------------------------------------+-------------------------------------------------------------+--------------------------------------------------------------------------------------------------------------------------------+
| Aree di Competenza (dimensione 1)          | Competenze (dimensione 2)                                                  | Livelli di padronanza (dimensione 3)                        | Esempi di utilizzo (dimensione 5)                                                                                              |
+--------------------------------------------+----------------------------------------------------------------------------+-------------------------------------------------------------+--------------------------------------------------------------------------------------------------------------------------------+
| 1. Alfabetizzazione su informazioni e dati | 1.1 Navigare, ricercare e filtrare dati, informazioni e contenuti digitali |                                                             |                                                                                                                                |
|                                            |                                                                            |                                                             |                                                                                                                                |
|                                            | 1.2 Valutare dati, informazioni e contenuti digitali                       |                                                             |                                                                                                                                |
|                                            |                                                                            |                                                             |                                                                                                                                |
|                                            | 1.3 Gestire dati, informazioni e contenuti digitali                        |                                                             |                                                                                                                                |
|                                            |                                                                            |                                                             |                                                                                                                                |
+--------------------------------------------+----------------------------------------------------------------------------+                                                             +                                                                                                                                +
| 2. Comunicazione e collaborazione          | 2.1 Interagire attraverso le tecnologie digitali                           |                                                             |                                                                                                                                |
|                                            |                                                                            |                                                             |                                                                                                                                |
|                                            | 2.2 Condividere informazioni attraverso le tecnologie digitali             |                                                             |                                                                                                                                |
|                                            |                                                                            |                                                             |                                                                                                                                |
|                                            | 2.3 Esercitare la cittadinanza attraverso le tecnologie digitali           |                                                             |                                                                                                                                |
|                                            |                                                                            |                                                             |                                                                                                                                |
|                                            | 2.4 Collaborare attraverso le tecnologie digitali                          |                                                             |                                                                                                                                |
|                                            |                                                                            |                                                             |                                                                                                                                |
|                                            | 2.5 Netiquette                                                             |                                                             |                                                                                                                                |
|                                            |                                                                            |                                                             |                                                                                                                                |
|                                            | 2.6 Gestire l'identità digitale                                            |                                                             |                                                                                                                                |
|                                            |                                                                            |                                                             |                                                                                                                                |
+--------------------------------------------+----------------------------------------------------------------------------+ Otto livelli di padronanza per ciascuna delle 21 competenze + Esempi di utilizzo degli otto livelli di padronanza applicati allo scenario di apprendimento e occupazione nelle 21 competenze +
| 3. Creazione di contenuti digitali         | 3.1 Sviluppare contenuti digitali                                          |                                                             |                                                                                                                                |
|                                            |                                                                            |                                                             |                                                                                                                                |
|                                            | 3.2 Integrare e rielaborare contenuti digitali                             |                                                             |                                                                                                                                |
|                                            |                                                                            |                                                             |                                                                                                                                |
|                                            | 3.3 Copyright e licenze                                                    |                                                             |                                                                                                                                |
|                                            |                                                                            |                                                             |                                                                                                                                |
|                                            | 3.4 Programmazione                                                         |                                                             |                                                                                                                                |
|                                            |                                                                            |                                                             |                                                                                                                                |
+--------------------------------------------+----------------------------------------------------------------------------+                                                             +                                                                                                                                +
| 4. Sicurezza                               | 4.1 Proteggere i dispositivi                                               |                                                             |                                                                                                                                |
|                                            |                                                                            |                                                             |                                                                                                                                |
|                                            | 4.2 Proteggere i dati personali e la privacy                               |                                                             |                                                                                                                                |
|                                            |                                                                            |                                                             |                                                                                                                                |
|                                            | 4.3 Proteggere la salute e il benessere                                    |                                                             |                                                                                                                                |
|                                            |                                                                            |                                                             |                                                                                                                                |
|                                            | 4.4 Proteggere l'ambiente                                                  |                                                             |                                                                                                                                |
|                                            |                                                                            |                                                             |                                                                                                                                |
+--------------------------------------------+----------------------------------------------------------------------------+                                                             +                                                                                                                                +
| 5. Risolvere Problemi                      | 5.1 Risolvere problemi tecnici                                             |                                                             |                                                                                                                                |
|                                            |                                                                            |                                                             |                                                                                                                                |
|                                            | 5.2 Individuare fabbisogni e risposte                                      |                                                             |                                                                                                                                |
|                                            |                                                                            |                                                             |                                                                                                                                |
|                                            | 5.3 Utilizzare in modo creaativo le tecnologie digitali                    |                                                             |                                                                                                                                |
|                                            |                                                                            |                                                             |                                                                                                                                |
|                                            | 5.4 Individuare divari di competenze digitali                              |                                                             |                                                                                                                                |
|                                            |                                                                            |                                                             |                                                                                                                                |
+--------------------------------------------+----------------------------------------------------------------------------+-------------------------------------------------------------+--------------------------------------------------------------------------------------------------------------------------------+

.. [1] DigComp 2.1 non comprende l’aggiornamento della dimensione 4, preferiamo concentrarci sugli esempi di utilizzo applicati al campo dell’occupazione e dell’apprendimento data la loro rilevanza per le politiche.
